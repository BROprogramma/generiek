  <h3>Doel en doelgroep</h3>
  <p>In de basisregistratie ondergrond (BRO) wordt een aantal typen gegevens geregistreerd, de
    <i>registratieobjecten</i>. Voor elk van deze registratieobjecten wordt er een <i>catalogus</i> gepubliceerd.</p>
  <p>De catalogus bestaat uit een inleiding over het specifieke registratieobject en de gegevensdefinitie voor het registratieobject.
    De catalogus beschrijft welke gegevens over het registratieobject in de basisregistratie ondergrond zijn opgeslagen.
    Het document is bedoeld voor alle gebruikers van de basisregistratie ondergrond en moet duidelijk maken welke gegevens er in
    het systeem zitten. Aan aanleverende partijen moet het vertellen welke gegevens in de basisregistratie ondergrond moeten
    komen, en aan afnemende partijen welke gegevens zij in de basisregistratie ondergrond mogen verwachten. Het document is voor
    een breed publiek bedoeld en de informatie moet naast precies ook begrijpelijk zijn.</p>
