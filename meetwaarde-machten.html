<h4>Meetwaarde in machten</h4>
<p>Het domein <i>Meetwaarde in machten</i> wordt gebruikt wanneer de waarde een heel groot bereik heeft en de nauwkeurigheid voor kleine getallen anders is dan voor grote getallen. In dat geval wordt de meetwaarde uitgedrukt in machten. In de basisregistratie ondergrond wordt de meetwaarde in machten altijd uitgedrukt in een macht van tien.</p>
<p>De meetwaarde, de zogenaamde mantisse (m), is een rationaal getal met een bepaalde opbouw. Het aantal cijfers voor het scheidingsteken is in de basisregistratie ondergrond altijd 1. Het aantal cijfers achter het scheidingsteken ligt vast (<i>Meetwaarde 1.N in machten</i>).</p> 
<br>De meetwaarde wordt uitgedrukt in machten van tien (10<sup>e</sup>). De <i>e</i> staat voor de exponent en is in de basisregistratieondergrond een geheel getal. 
<p>Het domein <i>Meetwaarde in machten</i> wordt volledig gespecificeerd door de opbouw, de eenheid en het bereik van de machten mee te geven. Het bereik van de machten is vastgelegd in het waardebereik. De waardeverzameling wordt gewoonlijk verder ingeperkt door een bereik te specificeren. In het domeinmodel wordt volstaan met de algemene aanduiding <i>Meetwaarde in machten</i>.</p>
