<h4>Waardelijst uitbreidbaar</h4>
<p>Een domein van het type <em>waardelijst uitbreidbaar</em> is een lijst van de waarden die het attribuut mag hebben, 
  die in de toekomst kan worden uitgebreid. Er wordt voor dit domein gekozen wanneer uitbreiding mogelijk moet zijn. 
  Een lijst heeft een bepaalde naam. Wanneer een attribuut een domein van dit type heeft, wordt bij de beschrijving van het attribuut de naam van de lijst opgenomen. 
  In het domeinmodel wordt het domein ook aangeduid met zijn naam. De lijst zelf is in een apart hoofdstuk van de gegevensdefinitie opgenomen. 
</p>
<p>
  De uitbreidbare waardelijsten hebben in de basisregistratie ondergrond een vaste structuur, 
  bij de waarde wordt altijd de omschrijving van de waarde opgenomen en wordt vastgelegd of de waarde voor IMBRO geldt, of de waarde voor IMBRO/A geldt en eventueel wordt de categorie waarin de waarde valt vastgelegd. 
  In uitzonderlijke gevallen wijkt de structuur af en wordt de definitie van de structuur bij de betreffende waardelijst vastgelegd. 
</p>
