<h3>Inleiding</h3>
<p><a href="#cat">De gegevensdefinitie</a> vormt het hart van de catalogus, het bevat de
definities van de entiteiten waaruit het registratieobject is opgebouwd en van de eigenschappen van die entiteiten, de attributen. De entiteiten worden op volgorde behandeld. De volgende gegevens zijn vastgelegd:</p>
<ul>
    <li>De Nederlandse naam van de entiteit of het attribuut (naam).</li>
    <li>De herkomst van de entiteit.</li>
    <li>De definitie van de entiteit of het attribuut (definitie).</li>
    <li>De herkomst van de definitie.</li>
    <li>Eventueel een toelichting om zo nodig aanvullende informatie te geven over de herkomst van het gegeven, de reden waarom het is opgenomen of de betekenis van het gegeven (toelichting).</li>
    <li>De aanduiding of een gegeven mogelijk geen waarde heeft. Wanneer hier ‘ nee’ is ingevuld, is het niet toegestaan dat het gegeven geen waarde heeft. Wanneer er ‘ja’ staat, mag de waarde ontbreken. De kardinaliteit in combinatie met de regels bepalen in welke gevallen de waarde mag ontbreken (zie <a href="#verplichte-gegevens-waarden">paragraaf 3.4</a>).</li>
    <li>De aanduiding of er van het attribuut materiële historie wordt bijgehouden in de registratie ondergrond. Als dit het geval is dan wordt in de registratie ondergrond een tijdlijn bijgehouden met de waarde die het gegeven op elk moment had. Als dit niet het geval is, dan wordt in de registratie ondergrond alleen de actuele waarde van het gegeven bijgehouden.</li>
    <li>Indicatie formele historie staat altijd op ‘nee’. De formele historie wordt vastgelegd in de entiteit <em>Registratiegeschiedenis</em>.</li>
    <li>De kardinaliteit van het attribuut.</li>
    <li>De aanduiding of een attribuut authentiek is of niet (authentiek).</li>
    <li>Eventueel de regels die in aanvulling op de kardinaliteit en de bepalingen van het formaat gelden en door de basisregistratie ondergrond in controles zijn opgenomen, bijvoorbeeld om de consistentie van het brondocument vast te stellen (regels).</li>
    <li>De naam van het formaat van de waarden van het attribuut met, afhankelijk van het type formaat, nadere informatie over de waarden:</li>
    <ul>
        <li>Het patroon ofwel de opbouw van bijvoorbeeld een code of een datum.</li>
        <li>De eenheid van een meetwaarde.</li>
        <li>De minimum- en maximumwaarde van een meetwaarde.</li>
    </ul>    
    <li>De aanduiding of een attribuut afleidbaar is.</li>
</ul>
<p>Voorafgaand aan de gegevensdefinitie wordt hieronder een toelichting gegeven die voor een goed begrip nodig is. Eerst wordt een toelichting gegeven op het domeinmodel, daarna wordt de typering van formaten behandeld en vervolgens de relatie tussen kardinaliteit en regels.</p>    
