<h3>Inleiding</h3>
<aside class="issue">Deze tekst moet nog worden aangepast na de aanpassing van het catalogusformaat. Momenteel wijkt het af van de nu gepubliceerde PDF catalogi.</aside>
<p>Hoofdstuk 5 vormt het hart van de catalogus, de definitie van de gegevens van het registratieobject. In paragraaf 4.1 en verder worden de definities gegeven van de entiteiten waaruit het object is opgebouwd en van de eigenschappen van die entiteiten, de attributen. De entiteiten worden op volgorde van de nummers in het domeinmodel behandeld. De volgende gegevens zijn vastgelegd:</p>
<ul>
    <li>De Nederlandse naam van de entiteit of het attribuut (naam).</li>
    <li>De herkomst van de entiteit.</li>
    <li>De definitie van de entiteit of het attribuut (definitie).</li>
    <li>De herkomst van de definitie.</li>
    <li>Eventueel een toelichting om zo nodig aanvullende informatie te geven over de herkomst van het gegeven, de reden waarom het is opgenomen of de betekenis van het gegeven (toelichting).</li>
    <li>De aanduiding of een attribuut mogelijk geen waarde heeft.</li>
    <li>De aanduiding of een attribuut materiele historie opbouwt.</li>
    <li>De aanduiding of een attribuut formele historie opbouwt.</li>
    <li>De kardinaliteit van het attribuut.</li>
    <li>De aanduiding of een attribuut authentiek is of niet (authentiek).</li>
    <li>Eventueel de regels die in aanvulling op de kardinaliteit en de bepalingen van het domein gelden en door de basisregistratie ondergrond in controles zijn opgenomen, bijvoorbeeld om de consistentie van het brondocument vast te stellen (regels).</li>
    <li>De naam van het domein voor de waarden van het attribuut (domein), met afhankelijk van het type domein nadere informatie over de waarden (formaat).</li>
    <li>De aanduiding of een attribuut afleidbaar is.</li>
</ul>
<p>Voorafgaand aan de definities wordt een toelichting gegeven die voor een goed begrip nodig is. Eerst wordt de typering van domeinen behandeld en vervolgens de relatie tussen kardinaliteit en regels.</p>
    